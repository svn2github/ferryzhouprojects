　　昔扁鹊居宋〔一〕，得罪于宋君，出〔二〕亡之卫，卫人有病将死者，扁鹊至其家，欲为治之。病者之父谓扁鹊曰：“言子病甚〔三〕笃，将为〔四〕迎良医治〔五〕，非子所能治也。”退而不用，乃使灵巫〔六〕求福请命，对扁鹊而咒，病者卒死，灵巫不能治也〔七〕。夫扁鹊天下之良医，而不能与灵巫争用者，知与不知也〔八〕。故事求远而失近〔九〕，广藏而狭弃，斯之谓也。